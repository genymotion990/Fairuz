وحدن بيبقو متل زهر البيلسان

وحدهن بيقطفو وراق الزمان

بيسكرو الغابي

بيضلهن متل الشتي يدقوا على بوابي

على بوابي


يا زمان

يا عشب داشر فوق هالحيطان

ضويت ورد الليل عكتابي

برج الحمام مسور و عالي

هج الحمام بقيت لحالي لحالي


يا ناطرين التلج ما عاد بدكن ترجعو

صرخ عليهن بالشتي يا ديب بلكي بيسمعو

وحدن بيبقو متل هالغيم العتيق

وحدهن وجوهن و عتم الطريق


عم يقطعوا الغابي

وبإيدهن متل الشتي يدقوا البكي و هني على بوابي


يا زمان

من عمر فيي العشب عالحيطان

من قبل ما صار الشجر عالي

ضوي قناديل و أنطر صحابي

مرقو فلو بقيت عبابي لحالي


يا رايحين و التلج ما عاد بدكن ترجعو صرخ

عليهن بالشتي يا ديب بلكي بيسمعو