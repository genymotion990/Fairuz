بتذكر آخر مرة شفتك سنتا

بتذكر وقتا آخر كلمة قلتا

وما عدت شفتك

وهلّق شفتك

كيفك إنت ملّا إنت


بتذكر آخر سهره سهرتا عنّا

بتذكر كان في وحدة مضايق منّا

هيدي إمّي

بتعتل همّي

منّك إنتا ملّا إنتا


كيفك قال عم بيقولوا صار عندك ولاد

أنا و الله كنت مفكّرتك برّات البلاد

شو بدّي بالبلاد

الله يخلّي الولاد

إي كيفك إنت ملّا إنت


بيطلع عبالي

إرجع أنا وياك

إنت حلالي

إرجع أنا وياك

أنا وانت ملّا إنت


بتذكر آخر مرة شو قلتلّي

بدّك ضلّي بدّك فيكي تفلّي

زعلت بوقتا

وما حلّلتا

إنو إنت هيدا إنت


بترجع؟ ع راسي

رغم العِيَل والناس

إنتا الأساسي

وبحبك بالأساس

بحبك إنت ملّا إنت